<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Rozhovor Davida Štencla</title>
    <link rel="stylesheet" href="./css/davejenej.css">
</head>
<body>
<div class="rozhovor">
    <h1>Rozhovor jsem vedl s kamarádem Radimem. Ten sice nesouhlasil se zveřejněním fotografie pro účely domácího úkolu,
        s rozhovorem však neměl problém.</h1>
    <img src="./img/pocitac.png" alt="PC case">
    <h2>Radim je můj dlouholetý kamarád. Studoval IT na Střední škole teleinformatiky v Ostravě. Hned po úspěšné
        maturitní zkoušce a dokončení střední školy nastoupil na vysokou školu v Brně. Po vystudování vysoké školy si
        našel práci a nyní se živí jako IT technik v jedné nejmenované ostravské firmě. Práce v IT ho podle jeho slov
        baví a do práce chodí rád. Pochvaluje si také skvělý kolektiv spolupracovníků a firemní benefity.</h2>
    <h2>Radim je skvělý člověk pro rozhovor, protože má k práci v IT oboru co říct.</h2>
    <h3>1. Radime, ahoj.</h3>
    <p>Čau Dejve.</p>
    <h3>2. Jsi rád, že jsi šel na obor IT?</h3>
    <p>Jo, jsem rád. Pamatuju si, jak jsem v deváté třídě přemýšlel, na jakou školu a na jaký obor půjdu. Ve hře byly
        školy a obory různé. Třeba automechanik, kuchař – číšník nebo ekonom. Teď si tak zpětně uvědomuju, že IT byla
        dobrá volba.
    </p>
    <h3>3. Jak dlouho ti trvalo si najít práci po dokončení výšky?</h3>
    <p>Hele, úplně přesně si to nepamatuju, ale vím, že to bylo asi do půlroku.</p>
    <h3>4. Co je náplní tvé práce?</h3>
    <p>Každý den je to jiné. Já jako IT technik nejčastěji objednávám a instaluji hardware klientům a firmám a taky
        poskytuji servisní podporu. Takže mi často volají ti, kterým třeba nejde internet nebo nefunguje klávesnice. Ale
        ve většině případů stačí příslušný kabel prostě vypojit a zapojit. „Opraveno! Fakturu pošlu mailem!“ (směje
        se)</p>
    <h3>5. Co je na tvé práci nejlepší?</h3>
    <p>Řekl bych, že kolektiv a firemní benefity.</p>
    <h3>6. Mluvíš o firemních benefitech – můžeš být konkrétnější?</h3>
    <p> Určitě. Zaměstnavatel nám poskytuje stravenky, dále máme zcela neomezené 5G mobilní tarify a každý z nás má
        firemní notebook, který si může nosit domů a používat ho na práci a v omezené míře i na zábavu. Vlastně na něm
        může dělat cokoliv, kromě hraní videoher.
    </p>
    <h3>7. Děláš i s počítačovými sítěmi?</h3>
    <p>Dělám, ale jen velice okrajově. Router, switch, APčka nebo mesh ti klidně zapojím a nastavím, to umím. Ale
        nepočítej
        s tím, že bych ti třeba nastavoval a spravoval nějaký profi server. S tím nemám žádné zkušenosti.</p>
    <h3>8. Předpokládám, že sedíš většinu pracovní doby za kompem. Nevadí ti to?</h3>
    <p>Nevadí, protože úplně celou dobu nesedím. Snažím se, po každé odpracované hodině, vstát a projít se po chodbě
        nebo se jen protáhnout. To mi dost pomáhá proti bolesti hlavy, krku nebo rukou.</p>
    <h3>9. A co třeba nějaké koníčky? Máš nějaký volný čas?</h3>
    <p>Z práce odcházím ve tři hodiny, takže nějaký volný čas mám. Navíc si s sebou domů netahám práci, jako někteří
        kolegové. Vždy po příchodu do svého bytu se usadím na gauči, zapnu si hru na Xboxu, do sklenky si naleju
        kvalitní whisky a odpočívám. Každý den taky jezdím na kole. Mám takovou oblíbenou, asi desetikilometrovou
        trasu.</p>
    <h3>10. Takže ty jsi fanoušek Xboxu, jo?</h3>
    <p>Už ano. Původně jsem chtěl PS5, ale protože je stále nedostupná, koupil jsem Xbox. A musím říct, že je super a má
        hodně dobrý ovladač, který se pohodlně drží.</p>
    <h3>11. Jaké hry na něm hraješ nejčastěji?</h3>
    <p> Nejčastěji Halo Infinite, Forzu Motorsport 7 a Forzu Horizon 5.</p>
    <h3>12. Forzu Horizon 5 jsem taky hrál a přišlo mi, že má oproti ostatním hrám dost nereálné ovládání a fyziku aut.
        Tobě to nevadí?</h3>
    <p>Ani ne, na vyblbnutí je to dobré i tak. A ta fyzika a ovládání je způsobena tím, že se nejedná o závodní
        simulátor, ale o arkádovku.</p>
    <h3>13. A teď jedna z nejzákladnějších otázek. iOS nebo Android?</h3>
    <p> Jednoznačně Android. Líbí se mi, jak je otevřený a vlastně si v něm můžeš dělat úplně cokoliv. Ty Apple ovečky
        nemůžou dělat ve svém systému skoro nic.</p>
    <h3> 14. Takže předpokládám, že máš telefon s Androidem. Jaký model?</h3>
    <p>Google Pixel 7 Pro. Jsem s ním nadmíru spokojen.</p>
    <h3>15. Tak jo, díky za tvůj čas. Měj se!</h3>
    <p>Rádo se stalo, čau čau.</p>

</div>

</body>
</html>